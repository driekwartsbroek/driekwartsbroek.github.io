# Brief

Eén van de belangrijkste features van ons ledenportaal e-Mut is het betalingsoverzicht. Hier kunnen onze leden zien wanneer en waarom ze welke bedragen aan Solidaris betaald hebben (typisch bv. lidgeld of een verzekeringspremie). Daarnaast zien ze er ook welke bedragen Solidaris aan hen terugbetaald heeft (typisch bv. terugbetaling van een doktersbezoek of de uitbetaling van een aanvullend voordeel). Onze huidige pagina kan echter heel wat gebruiksvriendelijker gemaakt worden.  
  
Hieronder zijn alvast onze 4 ideeën om de pagina uit te breiden of te verbeteren. Daarnaast staan we open voor jouw eigen ideeën om de pagina nog gebruiksvriendelijker en waardevoller te maken voor onze leden.  
  
Als resultaat van deze oefening willen we 1 of meerdere wireframes, waarbij je minstens een oplossing aanreikt voor de 4 ideeën hieronder. Je mag zelf ook nog andere verbeteringen voorstellen in de oplossing.  
  
Werk de oplossing daarna verder in detail uit naar een interactief prototype in Figma, waarbij je gebruik mag maken van de bijgeleverde componenten uit het Solidaris design systeem. Je mag dit design systeem naar wens verder uitbreiden wanneer bepaalde componenten er nog niet in zouden gedefinieerd zijn.

